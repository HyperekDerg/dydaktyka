Ten dokument zawiera treść zadania zaliczeniowego (*projekt*) z Technologii
informacyjnej.

# Zadanie zaliczeniowe

Poniżej znajdują się (fikcyjne) dane termometryczne z początku tysiąclecia.
Dane przedstawiają datę (w formacie dzień.miesiąc.rok), minimalną temperaturę
dobową (w stopniach Celsjusza) oraz maksymalną temperaturę dobową (w stopniach
Celsjusza).

1.01.2001; -9,8; -6,0  
2.01.2001; -8,8; -5,3  
3.01.2001; -10,2; -7,2  
4.01.2001; -9,7; -7,4  
5.01.2001; -7,3; -3,0  
6.01.2001; -8,4; -4,5  
7.01.2001; -6,3; -3,9  
8.01.2001; -6,7; -3,8  
9.01.2001; -5,3; -3,1  
10.01.2001; -5,2; -3,0  
11.01.2001; -5,3; -2,9  
12.01.2001; -3,2; -0,1  
13.01.2001; -2,1; 0,5  
14.01.2001; -1,5; 0,7  
15.01.2001; -2,0; 0,9  
16.01.2001; -1,5; 1,0  
17.01.2001; -0,3; 3,0  
18.01.2001; 0,4; 4,1  
19.01.2001; 0,5; 4,9  
20.01.2001; 0,4; 5,0  
21.01.2001; 1,2; 6,2  
22.01.2001; 1,0; 6,7  
23.01.2001; 1,2; 7,1  
24.01.2001; 1,9; 7,6  
25.01.2001; 2,0; 8,9  
26.01.2001; 1,5; 9,0  
27.01.2001; 2,1; 10,8  
28.01.2001; 2,9; 8,9  
29.01.2001; 3,0; 9,3  
30.01.2001; 2,5; 9,0  
31.01.2001; 2,9; 9,8

Wykonaj poniższe polecenia.
  * Zacznij od prawidłowego zaimportowania danych:
    * Zaimportuj powyższe dane termometryczne do arkusza kalkulacyjnego.
    * Upewnij się, że masz trzy kolumny danych: pierwsza z nich reprezentuje
      wartości w postaci dat a pozostałe dwie — liczby.
    * Upewnij się, że w arkuszu kalkulacyjnym nie znajdują się średniki.
  * Dodaj nagłówki do poszczególnych kolumn:
    * Wstaw przed danymi jeden wiersz arkusza i umieść w nim opisy danych, np.
     *Data*, *Temp. min.*, *Temp. maks.*.
    * W trakcie pracy uzupełniaj nagłówki poszczególnych kolumn tak, aby
      odzwierciedlały one zawartość poszczególnych kolumn.
    * Sformatuj poszczególne nagłówki według własnego uznania, jednak stosując
      styl inny niż domyślny.
  * Sprawdź prawidłowość danych termometrycznych:
    * Dobowa temperatura maksymalna powinna być nie niższa niż dobowa
      temperatura minimalna. W wybranej przez siebie kolumnie umieść odpowiednie
      formuły sprawdzające to.
    * Jeżeli dane są prawidłowe to formuła powinna wypisywać w komórce hasło
      *OK*. W przeciwnym razie formuła powinna wypisywać hasło *Błąd*.
    * Przetestuj swoje rozwiązanie modyfikując jedną temperaturę dla dowolnie
      wybranego dnia tak, aby temperatura minimalna była większa od maksymalnej.
      Powinno wygenerować się hasło *Błąd*. Po teście przywróć oryginalną
      wartość temperatury.
  * Przeanalizuj dane termometryczne:
    * Wyznacz z użyciem odpowiednich formuł minimalną oraz maksymalną
      temperaturę miesięczną. Dodaj odpowiednie opisy (np. w postaci nagłówków)
      informujące, że są to temperatury minimalna i maksymalna.
    * Wykonaj podobne obliczenia i wyznacz: średnią z minimalnych temperatur
      dobowych oraz średnią z maksymalnych temperatur dobowych. Dodaj
      odpowiednie opisy.
    * Z użyciem odpowiednich formuł wyznacz liczbę dni w których temperatura
      minimalna była powyżej zera oraz liczbę dni w których temperatura
      maksymalna była poniżej zera. Dodaj odpowiednie opisy.
    * Wszystkie opisy powinny być sformatowane stylem innym niż domyślny.
  * Stwórz wykres zależności temperatury minimalnej i maksymalnej od dnia:
    * Oś pozioma powinna odpowiadać dacie kalendarzowej a oś pionowa —
      temperaturze.
    * Na jednym rysunku powinny znaleźć się przebieg dobowej temperatury
      minimalnej oraz maksymalnej.
    * Przebiegi dobowych temperatur (minimalnej i maksymalnej) powinny być
      zaprezentowane w postaci punktów. (Nie należy stosować słupków!)
    * Punkty odpowiadające dobowej temperaturze minimalnej powinny łatwo
      odróżniać się od punktów dobowej temperatury maksymalnej. W tym celu
      dobrze jest zastosować różny kształt punktów dla obydwu przebiegów.
    * Należy odpowiednio zatytułować oś poziomą (*data*), oś pionową
      (*temperatura*) oraz cały rysunek (*Minimalna i maksymalna temperatura
      dobowa*).

# Zastrzeżenia

Zobacz plik [LICENSE](/LICENSE).
